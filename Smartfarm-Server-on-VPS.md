![image](https://user-images.githubusercontent.com/37249027/218273460-1c18a18e-b4a5-4b00-b155-feb20d4cb7b7.png)

 
## On Virtual Private Server:
## Smart Farm Server Installation 
## (คู่มือฉบับย่อ)


 | Authored by Tawan Phurat <br> Digital System Engineering Lab <br> Siam University <br> Version 1.01 | ![image](https://user-images.githubusercontent.com/37249027/218273504-f589e290-0608-45a8-902a-a9ecec704975.png)  |
| -------- | -------- |

การเซ็ตเครื่อง Virtual Private Server ที่ติดตั้งระบบปฏิบัติการ Ubuntu Server 20.04-LTS เพื่อให้ทำหน้าที่เป็นเครื่องแม่ข่าย (Server) สำหรับระบบสมาร์ทฟาร์มดังรูปที่ 1  ประกอบด้วยการติดตั้งโปรแกรมย่อยๆได้แก่ โปรแกรม webmin สำหรับใช้จัดการเครื่อง server ผ่านทาง web browser ในรูปแบบกราฟฟิค (GUI) โปรแกรม  Mosquitto ซึ่งทำหน้าที่เป็น MQTT Broker โปรแกรม NPM ซึ่งเป็นโปรแกรมบริหารจัดการคลังโปรแกรมของจาวาสคริปต์  โปรแกรม Node-Red และ  Node-Red Dashboard สำหรับนำไปใช้สร้างระบบจัดการฟาร์มอัจฉริยะ โดยจะนำเสนอไปทีละขั้นตอนดังต่อไปนี้

รูปที่ 1 ระบบสมาร์ทฟาร์ม
|---|
| ![image](https://user-images.githubusercontent.com/37249027/219899900-5cbf238b-282d-4a11-a07d-d19354315b3e.png) |


**หมายเหตุ**  กรณีที่ใช้ VPS ของผู้ให้บริการที่ติดตั้งระบบปฎิบัติการ linux (Ubuntu) server มาให้แล้ว สามารถดำเนินการต่อได้ทันที แต่ถ้าไม่ใช่กรณีนี้เช่น ต้องการลงระบบปฏิบัติการ linux server เองให้ไปดูในเอกสารเรื่องนี้โดยเฉพาะแล้วค่่อยกลับมาทำขั้นตอนต่อไป


## 1. การเชื่อมต่อ VPS 

  เมื่อได้รับ VPS account จากทางผู้ให้บริการ สิ่งที่ต้องทำคือเชื่อมต่อเข้าไปที่เครื่อง VPS ทำการ Sing-in ในครั้งแรกแล้วทำการเปลี่ยน password 

* ระบบ mac สามารถเชื่อมต่อไปยัง VPS ได้โดยตรงด้วย Terminal ของ mac ให้ทำการ sign in เข้าระบบ แล้วไปที่หัวข้อขั้นตอนการเปลี่ยน password
* ระบบ window ให้ใช้โปรแกรม putty ในการเชื่อมต่อไปยัง  VPS  หากไม่มีโปรแกรม putty ให้ทำการ download โปรแกรมจาก https://putty.org
เมื่อติดตั้งโปรแกรม putty แล้ว การเข้าใช้งานให้ระบุ หมายเลข IP-address ของเครื่อง VPS (ที่ได้รับมาจากผู้ให้บริการ) และใช้ SSH (port 22) ในการเชื่อมต่อดังรูปที่ 2

รูปที่ 2 
|---|
|![image](https://user-images.githubusercontent.com/37249027/219900743-d169e7e9-f4cb-4c10-a14d-f61ba42bd039.png)|

เมื่อเชื่อมต่อเข้าสู่ระบบแล้ว ระบบต้องการ username และ password สำหรับการเข้าใช้งาน ให้ผู้ใช้งานป้อนข้อมูล username  ที่ได้รับ แล้วกดแป้น enter จากนั้นระบบจะให้ผู้ใช้ป้อน password  โดยระหว่างการป้อน password ระบบจะไม่แสดงการตอบสนองใดๆทั้งสิ้น ให้ผู้ใช้งานป้อน passwordให้ถูกต้องครบถ้วน แล้วกดแป้น enter หากผู้ใช้ป้อนข้อมูล username และ password ถูกต้องจะยอมให้ผู้ใช้เข้าใช้งานและแสดงข้อความตอบรับ ดังรูปที่ 3

รูปที่ 3
|---|
|![image](https://user-images.githubusercontent.com/37249027/219900895-c1876f88-d379-4227-abb5-30b21a5d2102.png)|

### 1. การเปลี่ยน password 

เมื่อ login ในครั้งแรก แนะนำให้เปลี่ยน password ก่อน โดยใช้คำสั่ง passwd  เมื่อสั่งเปลี่ยน password ระบบจะให้ตั้ง password ใหม่ 2 ครั้ง แล้วก็จะปิด terminal ไป(เพื่อความปลอดภัย)  ให้ทำการเปิด putty แล้ว login เข้าสู่ระบบด้วย password ใหม่ password ควรประกอบด้วย ตัวหนังสือภาษาอังกฤษ ทั้งตัวพิมพ์ใหญ่และตัวพิมพ์เล็ก มีตัวเลข และสัญลักษณ์พิเศษ password ที่ดีควรมีความยาวไม่ต่ำกว่า 8 ตัวอักษร และไม่ควรใช้คำที่เดาได้ง่าย



